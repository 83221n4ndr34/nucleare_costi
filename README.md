# L'impatto economico-finanziario di un programma energetico nucleare

Proviamo a fornire una risposta guidata dai dati alla domanda "Quanto costa l'energia nucleare?"

#### Cosa può fare
Questa applicazione è un semplice modello di analisi per l'impatto economico-finanziario di un programma energetico nucleare. 

In particolare ha lo scopo di stimare l'impatto sui conti pubblici e sulle variabili macroeconomiche italiane di un programma energetico nucleare finanziato interamente con soldi pubblici, anche se i risultati possono essere interpretati in modo più generale.

### Come funziona
Il modello identifica i principali fattori che influenzano il costo di un reattore nucleare: tassi di interesse, tempo di costruzione, costo overnight del progetto e tasso di apprendimento.

La stima gli impatti macroeconomici sulla base delle tendenze di medio-lungo termine del sistema pensionistico e socio-sanitario, nonché del PIL e della finanza pubblica in Italia. Il modello considera anche il PIL aggiuntivo generato dal settore nucleare, compresi l'occupazione diretta e indiretta e il valore aggiunto.

L'utente può inserire il numero di reattori che desidera costruire insieme agli altri parametri oppure selezionare uno scenario predefinito e vedere i risultati tramite una serie di grafici.

### Limitazioni
Il modello presenta diverse limitazioni, come l'assunzione di un programma di costruzione fisso di 1 reattore all'anno (3 per gli SMR), senza considerare la variabilità dei costi, dei tempi e dei tassi di interesse tra i progetti (se non per quanto concerne una componente di apprendimento però fissata). Inoltre, non tiene conto del mix elettrico complessivo, dell'infrastruttura energetica necessaria e dei possibili ritardi dovuti a impedimenti burocratici o sociali, oltre che degli effetti dei periodi recessivi futuri e di altri impatti sulla finanza pubblica.
In generale data la complessità dell'argomento manca la componente probabilistica degli scenari, non ci sono intervalli di confidenza ed ogni scenario è deterministico.

### Ulteriori Informazioni
Informazioni più dettagliate sono disponibili direttamente su streamlit.

Questa applicazione è stata creata da [Umberto Bertonelli](https://umbertobertonelli.it) con il gentile supporto di [Comitato Nucleare e Ragione](https://www.instagram.com/nucleareeragione/).

